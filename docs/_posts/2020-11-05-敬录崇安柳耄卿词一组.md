---
title: 敬录崇安柳耄卿词一组
date: 2020-11-05 20:58:29
tagline: 
tags: [长恨此身非我有, 含英咀华]
category: 浪淘风簸自天涯
---
# 少年游
## 其一
长安古道马迟迟。高柳乱蝉栖。夕阳岛外，秋风原上，目断四天垂。  

归云一去无踪迹，何处是前期。狎兴生疏，酒徒萧索，不似去年时。  

## 其二
参差烟树灞陵桥。风物尽前朝。衰杨古柳，几经攀折，憔悴楚宫腰。  

夕阳闲淡秋光老，离思满蘅皋。一曲阳关，断肠声尽，独自凭兰桡。